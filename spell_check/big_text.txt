Թեմա 1 (էջ 6) Բազմություններ, գործողությունները դրանց հետ (հատում, միավորում, տարբերություն), բազմությունների ընտանիքներ։ Բազմությունների արտապատկերումներ (ինյեկտիվ, սյուրյեկտիվ, բիյեկտիվ արտապատկերումներ)։
Թեմա 2 (էջ 13) Բազմությունների դեկարտյան (ուղիղ) արտադրյալ, արտապատկերումների ուղիղ արտադրյալ, անկյունագծային արտապատկերում։ Համարժեքության հարաբերություն բազմության վրա, ֆակտոր-բազմություն։
Թեմա 3 (էջ 24) Վերջավոր և անվերջ բազմություններ, բազմությունների քանակական
համեմատումը, թեորեմներ հաշվելի բազմությունների վերաբերյալ։ Բազմության
հզորության հասկացությունը, Կանտորի թեորեմը։ Պարադոքսները բազմությունների
նաիվ տեսությունում։
Թեմա 4 (էջ 34) Տոպոլոգիա բազմության վրա, տոպոլոգիաների համեմատումը։
Տոպոլոգիական տարածության հասկացությունը, փոխադարձ կապը բաց ենթաբազմություն
և կետի շրջակայք հասկացությունների միջև։
Թեմա 5 (էջ 40) Տոպոլոգիայի բազա, բազայի հայտանիշ։ Տոպոլոգիայի տրում
բազայի միջոցով։ Տոպոլոգիական տարածության փակ ենթաբազմությունները, տոպոլոգիայի այլընտրանքային սահմանում փակ ենթաբազմություն տերմինով։
Թեմա 6 (էջ 44) Ենթաբազմության փակումը տոպոլոգիական տարածությունում։
Փակման գործողություն բազմության վրա, տոպոլոգիայի տրում փակման գործողության
միջոցով (Կուրատովսկու թեորեմը)։
Թեմա 7 (էջ 48) Ենթաբազմության ներքնամասը, անջատելիության T0, T1, T2
աքսիոմները։ Մետրիկա և մետրական տարածություններ, մետրական տարածությունների
տոպոլոգիան։
Թեմա 8 (էջ 57) Հաշվելիության I և II աքսիոմները, կապը նրանց միջև, Լինդելյոֆի
թեորեմը։ Սեպարաբել տարածություններ, կապը հաշվելիության երկրորդ աքսիոմի
և սեպարաբելության միջև։
Թեմա 9 (էջ 62) Հաջորդականությունների զուգամիտությունը տոպոլոգիական
տարածություններում։ Տարածության տոպոլոգիայի նկարագրումը զուգամետ հաջորդականությունների տերմիններով։
Թեմա 10 (էջ 68) Տոպոլոգիական տարածությունների անընդհատ արտապատկերումներ,
թեորեմ մետրական տարածությունների արտապատկերման անընդհատության մասին։
Անընդհատության հայտանիշներ՝ բաց (փակ) ենթաբազմությունների տերմիններով,
ենթաբազմությունների փակման և ներքնամասի տերմիներով։
Թեմա 11 (էջ 73) Կապը արտապատկերման անընդհատության և հաջորդականությունների
զուգամիտության միջև։ Հոմեոմորֆիզմ, հոմեոմորֆ տարածություններ, տոպոլոգիական
հատկություն։ Բաց (փակ) արտապատկերումներ, հոմեոմորֆիզմի հայտանիշ բաց
(փակ) արտապատկերումների տերմիններով։
Թեմա 12 (էջ 80) Ենթաբազմության վրա մակածված տոպոլոգիան և նրա հատկությունները.
տոպոլոգիական տարածության ենթատարածության հասկացությունը։ Ենթատարածությունների
օրինակներ։
Թեմա 13 (էջ 85) Ֆակտոր-տոպոլոգիա, ֆակտոր-տարածություն, օրինակներ։
Տոպոլոգիական տարածություններում «սոսնձման» (նույնացման) գործողությունը,
օրինակներ։ Միակողմանի և երկկողմանի մակերևույթներ։
Թեմա 14 (էջ 94) Տոպոլոգիական տարածությունների ուղիղ արտադրյալը, օրինակներ։
Ուղիղ արտադրյալի հատկությունները։ Ենթաբազմությունների փակումն ու ներքնամասը
ուղիղ արտադրյալում: Ուղիղ արտադրյալի ժառանգական հատկություններ։ Որոշ
երկրաչափական հասկացություններ R
n
էվկլիդյան տարածություններում:
Թեմա 15 (էջ 103) Կապակցված տարածություն, կապակցված ենթաբազմություն։
Թեորեմներ, կապակցված ենթաբազմությունների միավորման և կապակցված ենթաբազմության
2
փակման մասին։ Կապակցվածության բաղադրիչ, ոչ հոմեոմորֆ տարածությունների
օրինակներ։
Թեմա 16 (էջ 110) Գծորեն կապակցված տարածություններ, գծային կապակցվածությունը
որպես տոպոլոգիական հատկություն: Կապը կապակցվածություն և գծային կապակցվածություն
հասկացությունների միջև: Տոպոլոգիական տարածության գծային կապակցվածության
բաղադրիչները:
Թեմա 17 (էջ 116) Կոմպակտ տարածություն, կոմպակտ ենթաբազմություն,
օրինակներ։ Թեորեմ տոպոլոգիական տարածությունների ուղիղ արտադրյալի կոմպակտության
մասին։ Թեորեմ R
n
էվկլիդյան տարածության կոմպակտ ենթաբազմությունների
մասին։
3
Նախաբան
Սույն մեթոդական ձեռնարկը նախատեսված է մաթեմատիկայի և մեխանիկայի
ֆակուլտետի երկրորդ կուրսեցիների համար և նպատակ ունի դյուրացնելու «Տոպոլոգիա» ուսումնական դասընթացի յուրացումը։
Ձեռնարկում շարադրված նյութը պայմանականորեն բաժանել ենք 17 թեմաների
(ըստ 1 կիսամյակում դասախոսությունների հնարավոր առավելագույն քանակի)։
Առաջին երեք թեմաները նվիրված են բազմությունների նաիվ (կանտորյան)
տեսությանը։ Այստեղ, բացի քիչ թե շատ հեշտ յուրացվող՝ բազմությունների ուղիղ
արտադրյալ, ֆակտոր-բազմություն, բազմությունների արտապատկերումներ հասկացություններից՝ քննարկվում է նաև անվերջության հասկացությունը վերջավոր
և անվերջ բազմությունների հակադրման տեսքով, ինչպես նաև բազմությունների
քանակական համեմատումը և բազմության տարրերի քանակություն հասկացությունը ընդհանուր դեպքում։
Հաջորդ վեց թեմաներում քննարկվում է բազմության վրա տոպոլոգիա սահմանելու ֆունդամենտալ խնդիրը․ դիտարկվում են տոպոլոգիայի և տոպոլոգիական տարածության տարբեր (բայց համարժեք) սահմանումներ բաց (փակ) ենթաբազմությունների, կետերի շրջակայքերի, փակման գործողության, հաջորդականությունների զուգամիտության տերմիններով։ Այստեղ ներմուծվում են նաև մետրական
տարածություն և մետրական տոպոլոգիա կարևոր հասկացությունները, անջատելիության T0, T1, T2 աքսիոմները, հաշվելիության I և II աքսիոմները, սեպարաբել
տարածության հասկացությունը։
Հաջորդ՝ 10-րդ և 11-րդ թեմաները նվիրված են տոպոլոգիական տարածությունների անընդհատ արտապատկերումներին, այդ թվում՝ հոմեոմորֆիզմ, հոմեոմորֆ
տարածություններ, տոպոլոգիական ինվարիանտ ֆունդամենտալ հասկացություններին։
Հաջորդ՝ 12, 13, 14 թեմաներում սահմանվում և պարզաբանվում են տոպոլոգիական տարածությունների երեք հիմնական կառույցներ՝ ենթատարածություն, ֆակտորտարածություն, տարածությունների ուղիղ արտադրյալ հասկացությունները։
Նախավերջին 15-րդ և 16-րդ թեմաները նվիրված են տոպոլոգիական տարածությունների երկու կարևոր դասերի՝ կապակցված և գծորեն կապակցված տարածություններին։ Վերջին՝ 17-րդ թեման նվիրված է կոմպակտ տարածություններին, դասընթացն ավարտվում է էվկլիդյան R
n տարածությունների կոմպակտ ենթաբազմությունների նկարագրումով։
Ընդհանուր տոպոլոգիան իր խիստ վերացականության պատճառով վատ է յուրացվում (հաճախ պարզապես չի յուրացվում) հատկապես հարակից ուսումնական առարկաների նախնական վատ պատրաստվածություն ունեցող ուսանողների կողմից։
Հաշվի առնելով սա՝ փորձել ենք որքան հնարավոր է ընդգծել տոպոլոգիայի բնույթը՝
որպես երկրաչափության բաժին, ինչպես նաև նրա կապերը մաթեմատիկական
անալիզի հետ։
4
Քանի որ բացի շաբաթական մի դասախոսությունից՝ նախատեսված է նաև մի
գործնական պարապմունք, հարմար գտանք դասընթացի սույն տեքստում խուսափել
հատուկ ընտրված խնդիրներ հանձնարարելուց՝ նպատակ դնելով օրինակների քննարկման և հարցերի միջոցով հասնել հիմնական հասկացությունների ըմբռնմանը և
յուրացմանը։ Դրան նպաստելու համար շատ դեպքերում ուսանողին առաջարկում
ենք ինքնուրույն պատասխանել փոքր դետալների վերաբերյալ տեքստում առկա
«ինչո՞ւ» կամ «հիմնավորե՛լ» հարցադրումներին։
Նշենք նաև, որ թեորեմներն ու օրինակները համարակալված են ըստ թեմաների։
Քանի որ հղումները շատ չեն, խուսափել ենք թեորեմների և օրինակների կրկնակի
համարակալումից։
Ձեռնարկի վերջում բերված է գրականության ոչ մեծաթիվ ցանկ, որի միջոցով
ընթերցողը կարող է լրացնել իր գիտելիքը և խորանալ տոպոլոգիայի առանձին
բաժինների մեջ։
5
Թեմա 1
Բազմություններ, գործողությունները դրանց հետ (հատում,
միավորում, տարբերություն), բազմությունների ընտանիքներ։
Բազմությունների արտապատկերումներ (ինյեկտիվ,
սյուրյեկտիվ, բիյեկտիվ արտապատկերումներ)։
Բազմությունների տեսության հիմնադիրը գերմանացի մաթեմատիկոս Գեորգ
Կանտորն է, որը 1878-1884 թվերի միջև իր 6 հիմնարար աշխատանքներով ճանապարհ բացեց մաթեմատիկայի այդ բաժնի համար։ Նրան ժամանակակից գրեթե
բոլոր նշանավոր մաթեմատիկոսները կա՛մ դրսևորում էին ցուցադրական անտարբերություն, կա՛մ էլ (Շվարցը և Կրոնեկերը) բացահայտ թշնամություն Կանտորի
նորարարական ջանքերի նկատմամբ։ Պաշտոնապես բազմությունների տեսության
ճանաչումը սկսվեց 1897 թվին, երբ Առաջին միջազգային մաթեմատիկական կոնգրեսում Ժ․ Ադամարը և Ա․ Հուրվիցը մատնանշեցին այդ տեսության կարևոր կիրառությունները անալիզում։
Նշենք, որ մաթեմատիկայի այնպիսի բաժիններ, ինչպիսիք են ընդհանուր տոպոլոգիան, չափականության և չափի տեսությունները, անխզելիորեն կապված են բազմությունների տեսության հետ և ի հայտ եկան նրա հետ գրեթե միաժամանակ։
Ուստի ընդհանուր տոպոլոգիայի դասընթացը սովորաբար սկսվում է բազմությունների տեսության մի որոշ, թեկուզև շատ համառոտ ակնարկով։
Բազմությունների տեսության հիմքում ընկած է բազմություն հասկացությունը։
Ըստ Կանտորի նշանավոր սահմանման՝ բազմություն ասելով՝ մենք հասկանում
ենք մեր ինտուիցիայի կամ մտքի արդյունքում իրարից լավ տարբերվող զանազան
օբյեկտների ամբողջություն։ Կանգ չառնելով այստեղից ծագող հնարավոր թերըմբռնումների և հակաճառումների վրա՝ արձանագրենք միայն, որ այսուհետև մենք
«բազմություն», «դաս», «ընտանիք», «համախմբություն», «ամբողջություն» տերմինները գործածելու ենք որպես հոմանիշներ։
Հաջորդ կարևոր հասկացությունը բազմության տարրն է։ Բազմությունը կազմված է տարրերից և որոշվում է իր տարրերով․ գրում ենք x ∈ X, եթե x օբյեկտը X
բազմության տարր է։ Սովորաբար վերջավոր բազմությունը տրվում է նրա տարրերի
թվարկումով՝ {a1, a2, . . . , an}։ Դատարկ բազմությունը նշանակվում է ∅ և չունի տարրեր։
Եթե Y բազմության ամեն մի տարր նաև տարր է X բազմության համար, ապա
Y -ը կոչվում է X-ի ենթաբազմություն (ասում են նաև, որ Y -ը ընկած է X-ում, կամ
Y -ը X-ի մաս է) և գրառում են Y ⊂ X։ Համարվում է, որ ∅ ⊂ X ցանկացած X-ի
դեպքում։
Բնականաբար երկու X և Y բազմություններ համընկնում են (նույնն են) այն և
միայն այն դեպքում, երբ նրանք կազմված են միևնույն տարրերից։ Դա գրառվում է
X = Y տեսքով և կարդացվում է ինչպես վերը նշվեց (և ոչ թե X-ը հավասար է Y -ին)։
Երբեմն X = Y նույնականությունը հաստատելու նպատակով ցույց է տրվում, որ
6
X ⊂ Y և Y ⊂ X։
Հաճախ X բազմությունից նրա որևէ Y ենթաբազմություն առանձնացվում է
այսպես կոչված նկարագրական եղանակով՝ գրառվում է Y = {x ∈ X | (x-ի վերաբերյալ պահանջ)}
կամ Y = {x ∈ X; (x-ի վերաբերյալ պահանջ)}։ Կարդացվում է․ Y -ը կազմված է X-ի
այն բոլոր տարրերից, որոնք բավարարում են նշված պահանջին։
Օրինակ 1: Դիցուք Z = {0; ±1; ±2; . . . }, բոլոր ամբողջ թվերի բազմությունն է,
իսկ 2Z = {0; ±2; ±4; . . . } բոլոր զույգ թվերի բազմությունն է։ Պարզ է, որ 2Z ⊂ Z և
2Z-ը կարող է գրառվել՝ 2Z = {x ∈ Z | x-ը առանց մնացորդի բաժանվում է 2-ի վրա}։
Երբեմն «ավելի ծավալուն» բազմությունը նկարագրվում է (սահմանվում է) «ավելի
նվազ ծավալով» բազմության միջոցով։
Օրինակ 2: R
2 կոորդինատային հարթությունը կարող է ներկայացվել R թվային
ուղղի միջոցով, որպես թվազույգերի բազմություն՝ R
2 = {(x; y) | x, y ∈ R}։
Օգտվելով այս արտահայտչաձևերից՝ երկու բազմությունների հատման, միավորման
և տարբերության սահմանումները կարելի է գրառել համառոտ՝
A∩B = {x | x ∈ A և x ∈ B} , A∪B = {x | x ∈ A կամ x ∈ B} , A\B = {x ∈ A | x 6∈ B} ։
Այս գործողություններն օժտված են հետևյալ հատկություններով․ ցանկացած
A, B, C բազմությունների դեպքում՝
ա) A ∪ A = A, A ∩ A = A, A ∪ ∅ = A, A ∩ ∅ = ∅;
բ) (A ∪ B) ∪ C = A ∪ (B ∪ C), A ∪ B = B ∪ A, (A ∩ B) ∩ C = A ∩ (B ∩ C),
A ∩ B = B ∩ A;
բ) հատկությունները կոչվում են ∪ և ∩ գործողությունների զուգորդականության
և տեղափոխականության հատկություններ։
գ) (A ∪ B) ∩ C = (A ∩ C) ∪ (B ∩ C), (A ∩ B) ∪ C = (A ∪ C) ∩ (B ∪ C);
գ) հատկությունները կոչվում են բաշխական հատկություններ համապատասխանաբար միավորման և հատման նկատմամբ։
դ) A \ (B ∪ C) = (A \ B) ∩ (A \ C), A \ (B ∩ C) = (A \ B) ∪ (A \ C)։
դ) հավասարությունները կոչվում են դե Մորգանի բանաձևեր։
Օրինակ 3: Ապացուցենք դե Մորգանի առաջին բանաձևը։
Այդ նպատակով ցույց տանք, որ A \ (B ∪ C) բազմության յուրաքանչյուր տարր
պատկանում է (A \ B) ∩ (A \ C) բազմությանը և հակառակը՝
x ∈ A\(B∪C) ⇒



x ∈ A
x 6∈ B ∪ C
⇒



x ∈ A
x 6∈ B և x 6∈ C
⇒



x ∈ A \ B
x ∈ A \ C
⇒ x ∈ (A\B)∩(A\C)
7
Այս օրինակում հակառակը ցույց տալու համար նոր դատողություններ անելու
կարիք չկա․ բոլոր քայլերը հակադարձվում են վերջից դեպի սկիզբ։ Փաստորեն բոլոր
⇒ անցումներն ունեն ⇔ համարժեքության բնույթ։
Եթե ունենք (վերջավոր քանակով) A1, A2, . . . , An բազմություններ, ապա նրանց
հատումը և միավորումը սահմանվում են հետևյալ բանաձևերով․
A1 ∩ A2 ∩ · · · ∩ An =
Tn
i=1
Ai = {x | x ∈ Ai
, որտեղ i = 1, 2, . . . , n}
A1 ∪ A2 ∪ · · · ∪ An =
Sn
i=1
Ai = {x | գոյություն ունի i, որ x ∈ Ai}
Այս դեպքում վերը բերված դե Մորգանի բանաձևերը ընդունում են հետևյալ
տեսքերը․
A \
Sn
i=1
Bi =
Tn
i=1
(A \ Bi), A \
Tn
i=1
Bi =
Sn
i=1
(A \ Bi),
որտեղ A, B1, B2, . . . , Bn-ը կամայական բազմություններ են։
Հաճախ դիտարկվում են բազմություններ, որոնց տարրերը իրենք ևս բազմություններ են։ Այդպիսի բազմությունը կոչվում է բազմությունների ընտանիք։
Օրինակ 4: Դիտարկենք R
2 հարթության մեջ գտնվող բոլոր ուղիղների բազմությունը։ Սա բազմությունների ընտանիք է, որի տարրերը (ուղիղները) իրենք ևս բազմություններ են կազմված R
2
-ի կետերից։
Դիցուք A-ն բազմություն է, որի ամեն մի a ∈ A տարրի համապատասխանեցված
է որևէ Xa բազմություն։ Այս Xa բազմություններից կազմված բազմությունը (բազմությունների ընտանիքը) նշանակվում է {Xa; a ∈ A} և կոչվում է բազմությունների
ինդեքսավորված ընտանիք։ Այստեղ A-ն կոչվում է ինդեքսների բազմություն։
Օրինակ 5: Դիտարկենք R
2 հարթության մեջ այն բոլոր ուղիղներից կազմված
L բազմությունը, որոնք գտնվում են կոորդինատների 0 սկզբնակետից 1 միավոր
հեռավորության վրա։ Ցույց տանք, թե ինչպես կարելի է ինդեքսավորել L-ը։ Նկատենք,
որ այդ բազմության ամեն մի տարր (ուղիղ) ունի ճիշտ մի ընդհանուր կետ S =
{(x; y) | x
2 + y
2 = 1} շրջանագծի հետ (շոշափման կետը)։ Նշանակելով ls շրջանագծի
s ∈ S կետով տարված շոշափողը՝ կարող ենք L բազմությունը ներկայացնել որպես
բազմությունների ինդեքսավորված ընտանիք՝ L = {ls; s ∈ S}։
Այս օրինակում որպես ինդեքսների բազմություն հանդես եկավ շրջանագծի բոլոր
կետերից կազմված S բազմությունը։
8
Նկատենք, որ ամեն մի կոնկրետ դեպքում ինդեքսավորող բազմության ընտրությունը կատարվում է (ոչ միակ եղանակով) ըստ նպատակահարմարության։
Հաշվի առնելով դե Մորգանի բանաձևերի կարևորությունը՝ նշենք, որ դրանք
ճիշտ են ցանկացած ինդեքսավորված բազմությունների դեպքում․ եթե ունենք որևէ
{Xa; a ∈ A} ինդեքսավորված ընտանիք և X բազմություն, ապա
X \
S
a∈A
Xa =
T
a∈A
(X \ Xa), X \
T
a∈A
Xa =
S
a∈A
(X \ Xa) (1)
Եթե Y -ը X-ի ենթաբազմություն է, ապա X \ Y -ը կոչվում է Y -ի լրացում X-ում։
Մասնավոր դեպքում, երբ {Xa; a ∈ A} ընտանիքի բոլոր Xa տարրերը միևնույն
X բազմության ենթաբազմություններ են՝ Xa ⊂ X, դե Մորգանի (1) բանաձևերն
ընդունում են մտապահման հեշտ ձև․ միավորման լրացումը լրացումների հատումն
է, հատման լրացումը լրացումների միավորումն է։
Տարբեր բազմություններ միմյանց հետ համեմատելու միջոցը բազմությունների
արտապատկերումներն են։
Եթե X բազմության ամեն մի x տարրի համապատասխանեցված է Y բազմության
որևէ y տարր, ապա ասում են, որ տրված է X բազմության f : X → Y արտապատկերում Y բազմության մեջ։
Այս դեպքում y տարրը կոչվում է x տարրի կերպար և նշանակվում է y = f(x)։
Ինքը՝ X բազմությունը կոչվում է f արտապատկերման որոշման տիրույթ, իսկ Y -ը՝
f-ի արժեքների տիրույթ։ Ամեն մի A ⊂ X ենթաբազմության համար սահմանվում
է նրա f(A) ⊂ Y կերպարը, որպես Y -ի ենթաբազմություն՝ կազմված Y -ի այն բոլոր
տարրերից, որոնց համար գոյություն ունի x ∈ X տարր, որ f(x) = y։ Այսպիսով՝
կրճատ f(A) = {y ∈ Y | ∃ x ∈ X և f(x) = y}։
Ցանկացած B ⊂ Y ենթաբազմության համար սահմանվում է նրա f
−1
(B) նախակերպարը f : X → Y արտապատկերման դեպքում որպես X-ի ենթաբազմություն
կազմած X-ի այն բոլոր x տարրերից, որ f(x) ∈ B։ Կրճատ՝ f
−1
(B) = {x ∈ X |
f(x) ∈ B}։
Պարզ է, որ f(∅) = ∅, f −1
(∅) = ∅ և f
−1
(Y ) = X ցանկացած f : X → Y
արտապատկերման դեպքում։
Օրինակ 6: Դիցուք X-ը R
2 կոորդինատային հարթության մեջ 3 × 3 չափսերով
X = {(x1, x2) | 1 ≤ x1 ≤ 4; 1 ≤ x2 ≤ 4} քառակուսին է, Y -ը R թվային ուղիղն
է ներդրված R
2
-ում՝ Y = {(x1, x2) | x2 = 0}, իսկ f : X → Y արտապատկերումը
քառակուսու պրոյեկցիան է՝ f(x1, x2) = x1։ Դիտարկենք A ⊂ X, B ⊂ Y ենթաբազմություններ՝ որպես A վերցնելով {(x1, x2) | 1 ≤ x1 ≤ 2; 1 ≤ x2 ≤ 2} քառակուսին,
իսկ որպես B վերցնելով [0; 2] հատվածը R-ում՝ B = {(0, x2) | 0 ≤ x2 ≤ 2}։
9
(0; 0)
(0; 1)
(0; 2)
(0; 4)
(1; 0) (2; 0) (4; 0)
A
X
B
↓f
x1
x2
Պարզ է, որ f(X) = [1; 4], f(A) = [1; 2]։
Բացի այդ՝ f
−1
(f(A)) = {(x1, x2) | 1 ≤ x1 ≤ 2, 1 ≤ x2 ≤ 4}։ Ուրեմն A ⊂ f
−1
(f(A)),
ընդ որում A 6= f
−1
(f(A))։ Ունենք նաև f
−1
(B) = {(x1, x2) | 1 ≤ x1 ≤ 2, 1 ≤ x2 ≤ 4},
f
−1
(f(B)) = [1; 2]։ Նկատենք, որ f(f
−1
(B)) ⊂ B, բայց f(f
−1
(B)) 6= B։
Թեորեմ 1: Ամեն մի f : X → Y արտապատկերման և կամայական A, B ⊂ X
ենթաբազմությունների դեպքում f(A ∪ B) = f(A)∪f(B), f(A ∩ B) ⊂ f(A) ∩ f(B),
f(A) \ f(B) ⊂ f(A \ B)։
Ապացուցենք սրանցից 2-րդը՝ մյուսները թողնելով ընթերցողին․
y ∈ f(A ∩ B) ⇒ (∃ x ∈ A ∩ B և f(x) = y) ⇒ (x ∈ A, x ∈ B և f(x) = y) ⇒
(y ∈ f(A) և y ∈ f(B)) ⇒ y ∈ f(A) ∩ f(B) ⇒ f(A ∩ B) ⊂ f(A) ∩ f(B) ■
Նկատենք, որ ընդհանուր դեպքում f(A∩B) 6= f(A)∩f(B)։ Իրոք, դիտարկենք A
քառակուսին և C = {(x1, x2) | 1 ≤ x1 ≤ 4; 3 ≤ x2 ≤ 4} ուղղանկյունը օրինակ 5-ում։
Պարզ է, որ A ∩ C = ∅ ⇒ f(A ∩ C) = ∅, մինչդեռ f(A)∩f(C) = [1; 2]∩[1; 4] = [1; 2]։
Նշենք, որ թեորեմ 1-ում բերված առաջին երկու առնչությունները ճիշտ են բազմությունների
կամայական {Xa; a ∈ A} ինդեքսավորված ընտանիքի դեպքում՝
f

S
a∈A
Xa

=
S
a∈A
f (Xa), f 
T
a∈A
Xa

⊂
T
a∈A
f (Xa)
Թեորեմ 2: Կամայական f : X → Y արտապատկերման և C, D ⊂ Y ենթաբազմությունների դեպքում
f
−1
(C ∪ D) = f
−1
(C) ∪ f
−1
(D), f −1
(C ∩ D) = f
−1
(C) ∩ f
−1
(D),
f
−1
(C \ D) = f
−1
(C) \ f
−1
(D)։
Ապացուցենք դրանցից առաջինը՝ մյուսները թողնելով ընթերցողին․
x ∈ f
−1
(C∪D) ⇔ f(x) ∈ C∪D ⇔


f(x) ∈ C
f(x) ∈ D
⇔


x ∈ f
−1
(C)
x ∈ f
−1
(D)
⇔ x ∈ f
−1
(C)∪f
−1
(D)
10
Նման ձևով ապացուցվում է, որ Y բազմության ենթաբազմությունների կամայական
{Ya; a ∈ A} ինդեքսավորված ընտանիքի դեպքում
f
−1

S
a∈A
Ya

=
S
a∈A
f
−1
(Ya), f −1

T
a∈A
Ya

=
T
a∈A
f
−1
(Ya)
Թեորեմ 3: Կամայական f : X → Y արտապատկերման և A ⊂ X, B ⊂ Y
ենթաբազմությունների դեպքում
f(f
−1
(B)) ⊂ B, A ⊂ f
−1
(f(A)) (2)
Ապացուցում: Իրոք, y ∈ f(f
−1
(B)) ⇒ (∃ x ∈ f
−1
(B), որ f(x) = y) ⇒ (f(x) ∈ B) ⇒
y ∈ B ⇒ f(f
−1
(B)) ⊂ B։ Պարզ է նաև, որ x ∈ A ⇒ (f(x) ∈ f(A)) ⇒ x ∈
f
−1
(f(A)) ⇒ A ⊂ f
−1
(f(A)) ■
Վերը բերված օրինակ 6-ից երևում է, որ ընդհանուր դեպքում (2) բանաձևերում
ներդրման ⊂ նշանները չեն կարող փոխարինվել համընկնման = նշանով։
Սահմանում: f : X → Y արտապատկերումը կոչվում է ներդիր կամ ինյեկտիվ
արտապատկերում, եթե X-ի ∀ x1 6= x2 տարրերի դեպքում f(x1) 6= f(x2)։ Այնուհետև,
f : X → Y արտապատկերումը կոչվում է վրադիր կամ սյուրյեկտիվ արտապատկերում,
եթե ∀ y ∈ Y տարրի համար ∃ x ∈ X տարր, որ f(x) = y։
Նշենք, որ արտապատկերման սյուրյեկտիվությունը համարժեք է f(X) = Y
համընկնմանը։
Նկատենք, որ օրինակ 5-ում բերված f արտապատկերումը ոչ ինյեկտիվ է և ոչ
էլ սյուրյեկտիվ է։
Միաժամանակ ինյեկտիվ և սյուրյեկտիվ արտապատկերումը կոչվում է բիյեկտիվ
կամ փոխմիարժեք արտապատկերում։
Ցանկացած X բազմության համար x 7→ x, x ∈ X համապատասխանությունը
որոշում է X → X փոխմիարժեք արտապատկերում։ Այն կոչվում է X-ի նույնական
արտապատկերում և նշանակվում է id կամ 1X սիմվոլներով։
Ամեն մի փոխմիարժեք f : X → Y արտապատկերման համար սահմանվում է
նրա հակադարձ f
−1
: Y → X արտապատկերումը․ կամայական y ∈ Y տարրի
համար f
−1
(y) տարրը սահմանվում է որպես X-ի այն x տարրը, որ f(x) = y։
Օրինակ 7: Ցույց տանք, որ գոյություն ունի փոխմիարժեք արտապատկերում
(−1, 1) → (−∞, ∞)։ Այն կարող է սահմանվել անալիտիկորեն f(t) = tg
π
2
t, t ∈ (−1, 1)
բանաձևով, կամ երկրաչափորեն՝ ստորև նկարագրվող եղանակով։ Գծագրում (−∞, ∞)
թվային ուղիղը պատկերված է որպես OX կոորդինատային առանցք, իսկ
11
M(0; 1) կենտրոնով և 1 շառավղով կիսաշրջանագիծ առանց իր երկու A(−1, 1) և
B(1, 1) ծայրակետերի։ Այժմ t ∈ (−1, 1) կետի g(t) կերպարը ստանալու համար
t կետից OM-ին զուգահեռ բարձրանում ենք մինչև կիսաշրջանագծի T կետը և
ապա գտնում ենք g(t) ∈ (−∞, +∞) կետը՝ որպես MT ճառագայթի հատման կետ
OX առանցքի հետ։ Առաջարկում ենք ընթերցողին ինքնուրույն համոզվել, որ վերը
սահմանված f, g : (−1, 1) → (−∞, +∞) արտապատկերումները փոխմիարժեք են,
ինչպես նաև նկարագրել նրանց հակադարձ արտապատկերումները։ Նկատենք նաև,
որ f-ը և g-ն նույնը չեն։
Եթե ունենք f : X → Y և g : Y → Z արտապատկերումներ, ապա սահմանվում
է նրանց g ◦ f : X → Z համադրույթ (g ◦ f)(x) = g(f(x)) բանաձևով։
Եթե f : X → Y փոխմիարժեք արտապատկերում է, ապա ինչպես արդեն գիտենք,
գոյություն ունի նրա հակադարձ f
−1
: Y → X արտապատկերումը և իմաստ ունեն
f
−1 ◦ f և f ◦ f
−1 համադրույթները։ Հեշտ է տեսնել, որ
f
−1
◦ f = 1X, f ◦ f
−1 = 1Y ։
Ցանկացած f : X → Y, g : Y → Z, h : Z → U արտապատկերումների դեպքում
իմաստ ունեն (h ◦ g) ◦ f և h ◦ (g ◦ f) համադրույթները, որոնք որոշում են միևնույն
X → U արտապատկերումը՝ (h ◦ g) ◦ f = h ◦ (g ◦ f)։
12
Թեմա 2
Բազմությունների դեկարտյան (ուղիղ) արտադրյալ,
արտապատկերումների ուղիղ արտադրյալ, անկյունագծային
արտապատկերում։ Համարժեքության հարաբերություն
բազմության վրա, ֆակտոր-բազմություն։
Գոյություն ունի տրված բազմության կամ բազմությունների միջոցով նոր բազմություն կառուցելու երեք հիմնական եղանակ։ Դրանք են՝
ա) բազմությունից ենթաբազմության առանձնացումը,
բ) բազմությունների ուղիղ (դեկարտյան) բազմապատկումը,
գ) տվյալ բազմության ֆակտոր-բազմության կառուցումը։
Սրանցից առաջինը քննարկվեց թեմա 1-ում։ Այժմ մյուս երկուսը։
Մի քանի A1, . . . , An ոչ դատարկ բազմությունների ուղիղ արտադրյալ կոչվում
է {(a1, . . . an) | a1 ∈ A1, . . . , an ∈ An} բազմությունը և նշանակվում է A1 × · · · × An
կամ Qn
i=1
Ai
։ Այստեղ (a1, . . . , an)-ը A1, . . . , An բազմություններից մեկական վերցրած
տարրերի հաջորդականություն է։ Մասնավոր դեպքում, երբ A1 = · · · = An = A,
նրանց ուղիղ արտադրյալը նշանակվում է An
։ Եթե A1, . . . , An բազմություններից
որևէ մեկը դատարկ բազմություն է, ապա նրանց արտադրյալ է համարվում ∅
դատարկ բազմությունը։
Թեորեմ 1: Սահմանումից հետևում է, որ եթե A, B, C, D-ն ոչ դատարկ բազմություններ
են, ապա տեղի ունեն (հիմնավորե՛լ) հետևյալ համարժեքությունները․
ա) (A × C = B × D) ⇔ A = B և C = D
բ) (A × C ⊂ B × D) ⇔ A ⊂ B և C ⊂ D։
Օրինակ 1: R × · · · × R | {z }
n
արտադրյալը (որտեղ R-ը թվային ուղիղն է), կազմված
իրական թվերի բոլոր (r1, . . . , rn) հաջորդականություններից, կարող է նույնացվել
n-չափականության R
n կոորդինատային գծային տարածության կետերի բազմության հետ։
Որպեսզի պարզ լինի հաջորդ օրինակը, դիտարկենք մակերևույթը, որն առաջանում է, երբ (x − 2)2 + y
2 = 1 շրջանագիծը պտտվում է նրան չհատող OY առանցքի
շուրջը տարածության մեջ՝ կատարելով մեկ լրիվ պտույտ։ Այս մակերևույթը կոչվում
է տոր և ունի փրկարար օղակի տեսք։
13
(1; 0) (2; 0)
X
Y
Օրինակ 2: Դիտարկենք S×S ուղիղ արտադրյալը, որտեղ S-ը O(0, 0) կենտրոնով
և 1 շառավղով {(x1, x2) ∈ R
2
| x
2
1 + x
2
2 = 1} շրջանագիծն է։ Ցույց տանք, որ
գոյություն ունի փոխմիարժեք համապատասխանություն S × S ուղիղ արտադրյալի
կետերի և տորի կետերի միջև։
Նախ նկատենք, որ S շրջանագծի կետերը կարելի է ինդեքսավորել x ∈ [0; 2π)
անկյուններով, հետևաբար S×S-ի կետերը կարելի է ինդեքսավորել (α, β) թվազույգերով, որտեղ α, β ∈ [0; 2π)։ Բայց տորի սահմանումից հետևում է, որ տորի կետերը
նույնպես ինդեքսավորվում են այդպիսի թվազույգերով։ Ուստի S × S արտադրյալը
երկրաչափորեն կարելի է պատկերել որպես տոր։
Ստացվածը մեկնաբանենք տեսողաբար։ Վերը նշված գծագրում α և β անկյունները պատկերված են տորի զուգահեռականների և միջօրեականների (դրանք շրջանագծեր են) աղեղների տեսքով։ Ընդ որում աղեղները հաշվարկվում են սևեռված
A կետից, սևեռված ուղղություններով և սևեռված հաջորդականությամբ․ նախ անջատվում է α աղեղ զուգահեռականով, այնուհետև՝ β աղեղ միջօրեականով։ Այսպիսով տորի վրա ունենք կորագիծ կոորդինատային համակարգ A սկզբնակետով։
Օրինակ 3: Կրկնակի ճոճանակ կոչվում է միմյանց հետ շարժական ձևով միացված a և b ձողերից կազմված սարքը։ Դրանցից a-ն ազատ պտտվում է իր O անշարժ
ծայրակետի շուրջը, իսկ b-ն՝ a-ի հետ միացման M շարժական կետի շուրջը։ Հեշտ
է տեսնել, որ գոյություն ունի փոխմիարժեք համապատասխանություն կրկնակի
ճոճանակի բոլոր դիրքերի բազմության և տորի բոլոր կետերի բազմության միջև։
M
0
α
a
β
b
Օրինակ 4: Դիցուք X-ը կամայական բազմություն է, իսկ I-ն [0; 1] հատվածն է։
X × I արտադրյալը կոչվում է գլան X հիմքով։ Նրա X × {0} և X × {1} ենթա14
բազմությունները կոչվում են գլանի ստորին և վերին հիմքեր։ Մասնավոր դեպքում,
երբ X-ը շրջանագիծ (կամ շրջան) է, X × I բազմությունը երկրաչափորեն կարող
է պատկերվել որպես սովորական գլան R
3
-ում։ Ստորև գծագրում որպես նմուշ Xը պատկերված է հարթության շրջանաձև տիրույթի տեսքով, որից հեռացված են
երկու ավելի փոքր շրջանաձև տիրույթներ։
Թեորեմ 2: Ցանկացած A, B, C, D բազմությունների դեպքում
ա) (A ∩ B) × (C ∩ D) = (A × C) ∩ (B × D),
բ) (A × B) ∪ (C × D) ⊂ (A ∪ C) × (B ∪ D),
գ) (A ∪ B) × C = (A × C) ∪ (B × C),
դ) (A \ B) × C = (A × C) \ (B × C)։
Ապացուցենք բ)-ն՝ մյուսները թողնելով ընթերցողին․
x ∈ (A × B) ∪ (C × D) ⇔


x ∈ A × B
x ∈ C × D
⇔


∃ a ∈ A և b ∈ B, որ x = (a, b)
∃ c ∈ C, և d ∈ D, որ x = (c, d)
⇒
⇒


a ∈ A ∪ C և b ∈ B ∪ D
c ∈ A ∪ C և d ∈ B ∪ D
⇔


(a, b) ∈ (A ∪ C) × (B ∪ D)
(c, d) ∈ (A ∪ C) × (B ∪ D)
⇔
⇔ x ∈ (A ∪ C) × (B ∪ D) ⇔ ((A × B) ∪ (C × D)) ⊂ ((A ∪ C) × (B ∪ D))
Նկատենք, որ ընդհանուր դեպքում (A × B) ∪ (C × D) 6= (A ∪ C) × (B ∪ D)։ Դա
ցույց տալու համար բերենք օրինակ։
15
B
D
A C
A × B
C × D
M Q
N P
Գծագրում A, B, C, D-ն թվային ուղղի հատվածներ են, բ)-ի ձախ մասը A × B և
C × D ուղղանկյունների միավորումն է, աջ մասը MNP Q ուղղանկյունն է, և դրանք
նույնը չեն։ ■
Բազմությունների X1×Y արտադրյալի համար սահմանվում են PX : X ×Y → X
և PY : X × Y → Y արտապատկերումներ PX(x, y) = x և PY (x, y) = y, (x, y) ∈
X × Y բանաձևերով։ Դրանք կոչվում են X1 × Y -ի կանոնական պրոյեկցիաներ
համապատասխանաբար առաջին և երկրորդ արտադրիչների վրա։
Այժմ քննարկենք երկու արտապատկերումների արտադրյալ հասկացությունը․
եթե ունենք f1 : X1 → Y1 և f2 : X2 → Y2 արտապատկերումներ, ապա սահմանվում
է նրանց f1 ×f2 : X1 × X2 → Y1 ×Y2 արտադրյալը (f1 ×f2)(x1, x2) = (f1(x1), f2(x2))
բանաձևով, ընդ որում կոմուտատիվ են հետևյալ երկու դիագրամները՝
X1 × X2 Y1 × Y2
X1 Y1
f1×f2
PX1
PY1
f1
X1 × X2 Y1 × Y2
X2 Y2
f1×f2
PX2
PY2
f2
Առաջին դիագրամի կոմուտատիվությունը նշանակում է, որ PY1 ◦ (f1 × f2) և
f1 ◦ PX1 համադրույթները որոշում են միևնույն X1 × X2 → Y1 արտապատկերումը,
իսկ երկրորդ դիագրամի կոմոտատիվությունը նշանակում է, որ նույնն են PY2 ◦
(f1 × f2) և f2 ◦ PX2 համադրույթները։
Ցույց տանք առաջինի կոմուտատիվությունը․ կամայական (x1, x2) ∈ X1 × X2
տարրի համար մի կողմից ունենք
(PY1 ◦ (f1 × f2))(x1, x2) = PY1 ◦ ((f1 × f2)(x1, x2)) = PY1
(f1(x1), f2(x2)) = f1(x1),
իսկ մյուս կողմից ունենք (f1 ◦ PX1
)(x1, x2) = f1(PX1
(x1, x2)) = f1(x1)։
Ուստի PY1 ◦ (f1 × f2) = f1 ◦ PX1
։ ■
16
Նման ձևով սահմանվում է ցանկացած վերջավոր (անգամ անվերջ) քանակով fi
:
Xi → Yi արտապատկերումների f1×f2×· · ·×fn : X1×X2×· · ·×Xn → Y1×Y2×· · ·×Yn
արտադրյալը՝ (f1 × f2 × · · · × fn)(x1, x2, . . . , xn) = (f1(x1), f2(x2), . . . , fn(xn)), որտեղ
xi ∈ Xi
։
Թեորեմ 3: Դիցուք ունենք f1 : X1 → Y1, f2 : X2 → Y2 կամայական արտապատկերումներ։ Ապա
ա) ցանկացած A1 ⊂ X1, A2 ⊂ X2 ենթաբազմությունների դեպքում
(f1 × f2)(A1 × A2) = f1(A1) × f2(A2),
բ) ցանկացած B1 ⊂ Y1 և B2 ⊂ Y2 ենթաբազմությունների դեպքում
(f1 × f2)
−1
(B1 × B2) = f
−1
1
(B1) × f
−1
2
(B2)։
Ապացուցենք բ)-ն՝ թողնելով ա)-ի ապացուցումը ընթերցողին․
(x1, x2) ∈ (f1 × f2)
−1
(B1 × B2) ⇒ (f1 × f2)(x1, x2) ∈ B1 × B2 ⇒ (f1(x1), f2(x2)) ∈
B1×B2 ⇒ f1(x1) ∈ B2 և f2(x2) ∈ B2 ⇒ x1 ∈ f
−1
1
(B1) և x2 ∈ f
−1
2
(B2) ⇒ (x1, x2) ∈
f
−1
1
(B1)×f
−1
2
(B2)։ Այսպիսով ստացանք, որ (f1×f2)
−1
(B1×B2) ⊂ f
−1
1
(B1)×f
−1
2
(B2)։
Հակառակ ներդրումը հետևում է նրանից, որ իրականում բոլոր ⇒ անցումները համարժեքություններ են։
Այժմ դիտարկենք արտապատկերումների ևս մի կառույց։ Եթե ունենք f1 : X →
Y1 և f2 : X → Y2 արտապատկերումներ, որոնց որոշման տիրույթները նույն X
բազմությունն է, ապա սահմանվում է X → Y1×Y2 արտապատկերում x 7→ (f1(x), f2(x))
համադրումով։
Այդ արտապատկերումը նշանակվում է (f1, f2) : X → Y1 × Y2 և կոչվում է
f1-ով և f2-ով ծնված անկյունագծային արտապատկերում։ Այսպիսով (f1, f2)(x) =
(f1(x), f2(x))։
Նման ձևով սահմանվում է ցանկացած վերջավոր (անգամ անվերջ) քանակով
fi
: X → Yi
, i = 1, 2, . . . , n արտապատկերումներով ծնված անկյունագծային
(f1, f2, . . . , fn) : X → Y1 × Y2 × · · · × Yn արտապատկերումը՝ (f1, f2, . . . , fn)(x) =
(f1(x), f2(x), . . . , fn(x))։
Թեորեմ 4: Ունենք f1 : X → Y1 և f2 : X → Y2 արտապատկերումներ։ Ապա
ա) ցանկացած A ⊂ X ենթաբազմության դեպքում (f1, f2)(A) ⊂ f1(A) × f2(A),
բ) ցանկացած B1 ∈ Y1 և B2 ∈ Y2 ենթաբազմությունների դեպքում
(f1, f2)
−1
(B1 × B2) = f
−1
1
(B1) ∩ f
−1
2
(B2)։
Ապացուցումը ա) դեպքում տրիվիալ է։ Ապացուցենք բ)-ն։
x ∈ (f1, f2)
−1
(B1 × B2) ⇔ (f1, f2)(x) ∈ B1 × B2 ⇔ (f1(x1), f2(x2)) ∈ B1 × B2
⇔ f1(x) ∈ B1 և f2(x) ∈ B2 ⇔ x ∈ f
−1
1
(B1) և x ∈ f
−1
2
(B2) ⇔ x ∈ f
−1
1
(B1) ∩ f
−1
2
(B2)։
17
Այժմ քննարկենք երկտեղ հարաբերություն, համարժեքության հարաբերություն
և ֆակտոր-բազմություն հասկացությունները։
Քանի որ մեզ համար սրանցից հիմնականն ու առաջնայինը ֆակտոր-բազմության
հասկացությունն է, սկսենք դրանից։
Դիցուք՝ X բազմությունը ներկայացված է իր մի քանի զույգ առ զույգ չհատվող,
ոչ դատարկ Xi ենթաբազմությունների միավորման տեսքով՝ X = ∪Xi
։ Այսպիսով
Xi ⊂ X, Xi 6= ∅ ցանկացած i ∈ I ինդեքսի դեպքում և Xi ∩ Xj = ∅ ցանկացած
i 6= j դեպքում։
Այս դեպքում ասում են, որ ունենք X բազմության {Xi}, i ∈ I տրոհում։
Դիտարկենք նոր՝ F(X) բազմություն, որի տարրերը X-ի Xi ենթաբազմություններն
են։ Այն կոչվում է X բազմության ֆակտոր-բազմություն ըստ {Xi} տրոհման։
Օրինակ 5: Դիցուք X-ը ԵՊՀ բոլոր ուսանողների բազմությունն է, իսկ
X1, X2, . . . , X20-ը նրա ենթաբազմություններն են ըստ ֆակուլտետների (համարենք,
որ այս պահին ֆակուլտետների քանակը 20 է)։ Այս դեպքում F(X) = {X1, X2, . . . , X20}։
Պատկերավորության համար թույլ տալով մեզ որոշ ազատություն՝ կարող ենք
F(X)-ը նույնացնել ԵՊՀ-ի բոլոր ֆակուլտետների բազմության հետ։
Նկատենք, որ նույն X բազմությունից կարելի է ստանալ նաև այլ ֆակտոր-բազմություններ։ Դիտարկելով ԵՊՀ ուսանողների բազմության տրոհումը ըստ կուրսերի
(1-ին, 2-րդ, 3-րդ, 4-րդ կուրսեր բակալավրիատում և 5-րդ, 6-րդ կուրսեր մագիստրատուրայում)՝ կստանանք մի նոր ֆակտոր-բազմություն, որը կարելի է ներկայացնել
բնական թվերի բազմության {1, 2, 3, 4, 5, 6} ենթաբազմության տեսքով։
Քննարկված երկու դեպքերից յուրաքանչյուրում, ելնելով պատկերավորության
նկատառումներից՝ ֆակտոր-բազմությունը ներկայացրինք մոդելի միջոցով։ Մոդելի
ընտրությունը նպատակահարմարության կամ ճաշակի հարց է։ Բայց պարտադիր
է, որ հաստատված լինի որոշակի փոխմիարժեք համապատասխանություն իրական
ֆակտոր-բազմության և տվյալ մոդելի տարրերի միջև։
Դիցուք ունենք X բազմություն, նրա {Xi} տրոհում, և F(X)-ը X-ի ֆակտորբազմությունն է։ Սահմանվում է P : X → F(X) կանոնական արտապատկերում․
որպես x ∈ X կետի P(x) կերպար վերցվում է F(X)-ի այն Xi տարրը, որ x ∈
Xi
։ Պարզ է, որ P-ն սյուրյեկտիվ արտապատկերում է, և F(X)-ի տարրերի նախակերպարները որոշում են X-ի {Xi} տրոհումը։ Այսպիսով՝ X-ի յուրաքանչյուր
F(X) ֆակտոր-բազմություն կարող է տրվել որևէ P : X → F(X) սյուրյեկտիվ
արտապատկերումով։
Հաճախ ֆակտոր-բազմությունը գոյանում է համարժեքության հարաբերությունով։ Համարժեքության հարաբերությունը երկտեղ հարաբերության տեսակ է։ Պարզաբանենք ասվածը։
Դիցուք X բազմության x1, x2, . . . տարրերից կազմված որոշ զույգերի համար
սահմանված է մի որոշակի հարաբերություն։ Եթե տվյալ (x1, x2) զույգի համար
այդ հարաբերությունը տեղի ունի, ապա դա արձանագրում են x1Rx2 գրառումով
18
(R-ը Relation բառի կրճատն է) և կարդում են՝ X-ի x1 և x2 տարրերը գտնվում են
տվյալ R երկտեղ հարաբերության մեջ։ Այս դեպքում ասում են, որ ունենք R երկտեղ
հարաբերություն X բազմության վրա։
Օրինակ 6: Դիցուք X-ը այս պահի դրությամբ ճանաչված կամ չճանաչված բոլոր
պետությունների բազմությունն է, իսկ R-ը տվյալ երկու պետությունների միջև դիվանագիտական հարաբերությունների առկայությունն է։ Որոշ x1 և x2 պետությունների դեպքում այս R հարաբերությունը տեղի ունի, իսկ որոշ (x1, x2) զույգերի
դեպքում տեղի չունի։
Այսպիսով՝ պարտադիր չէ, որ ընդհանուր դեպքում R երկտեղ հարաբերությունը
տեղի ունենա ցանկացած (x1, x2) զույգի համար։ Արդյունքում՝
Սահմանում: X բազմության վրա երկտեղ հարաբերություն կոչվում է X × X
արտադրյալի ցանկացած M ենթաբազմություն։
Ըստ այս սահմանման՝ x1Rx2-ը տեղի ունի այն և միայն այն դեպքում, երբ
(x1, x2) ∈ M։
Այսուհետև մեզ համար կարևոր են լինելու երկտեղ հարաբերություննեի հետևյալ
հատկությունները։ Ասում են, որ X-ի վրա տրված R երկտեղ հարաբերությունը
(այսինքն՝ X × X-ի M ենթաբազմությունը) օժտված է
1. ինքնահամալուծության հատկությամբ, եթե ∀ x ∈ X տարրի համար xRx-ը
տեղի ունի (այսինքն՝ (x, x) ∈ M ցանկացած x ∈ X տարրի համար),
2. համաչափության հատկությամբ, եթե այն բանից, որ x1Rx2-ը տեղի ունի,
հետևում է, որ x2Rx1-ը ևս տեղի ունի (այսինքն (x1, x2) ∈ M ⇒ (x2, x1) ∈ M),
3. փոխանցականության հատկությամբ, եթե այն բանից, որ տեղի ունեն x1Rx2
և x2Rx3, հետևում է, որ տեղի ունի x1Rx3-ը (այսինքն եթե (x1, x2) ∈ M, (x2, x3) ∈
M ⇒ (x1, x3) ∈ M)։
Հասկանալի է, որ երկտեղ հարաբերությունը կարող է բավարարել կամ չբավարարել 1-3 հատկություններին, կամ դրանց մի մասին։
Օրինակ 7: Ամբողջ թվերի Z բազմության վրա դիտարկենք չորս՝ R1, R2, R3, R4
երկտեղ հարաբերություններ, սահմանելով՝
ա) xR1y ⇔ (x > 0 և y > 0),
բ) xR2y ⇔ x-ը բաժանվում է y-ի վրա առանց մնացորդի,
գ) xR3y ⇔ x · y ≥ 0,
դ) xR4y ⇔ (x − y)-ը բաժանվում է 5-ի վրա առանց մնացորդի։
19
Սրանցից առաջինում տեղի չունի ինքնահամալուծություն հատկությունը՝ (−1)R1(−1)-ը
տեղի չունի։ Երկրորդում տեղի չունի համաչափության հատկությունը՝ 6R22-ը տեղի
ունի, բայց 2R26-ը տեղի չունի։ Երրորդում տեղի չունի փոխանցականության հատկությունը։ Իրոք, և (−3)R30 և 0R32-ը տեղի ունեն, բայց (−3)R32-ը տեղի չունի։
Չորրորդ օրինակում բավարարվում են բոլոր երեք հատկությունները։
Սահմանում: Բազմության վրա տրված երկտեղ հարաբերությունը կոչվում է
համարժեքության հարաբերություն, եթե այն օժտված է վերը բերված 1-3 հատկություններով։
Այսպիսով, օրինակ 7-ում բերված R1, R2, R3 երկտեղ հարաբերությունները համարժեքության հարաբերություն չեն, իսկ R4-ը համարժեքության հարաբերություն
է։
Դիցուք ունենք R համարժեքության հարաբերություն X բազմության վրա։
Սահմանում: Որևէ x ∈ X տարրի համարժեքության դաս տվյալ համարժեքության հարաբերության նկատմամբ (նշանակվում է [x]), կոչվում է X-ի այն բոլոր
տարրերից կազմված ենթաբազմությունը, որոնք գտնվում են R հարաբերության
մեջ x տարրի հետ՝ [x] = {x
′ ∈ X | x
′Rx}։
Ընդունված է, որ եթե R համարժեքության հարաբերության նկատմամբ տեղի
ունի x1Rx2-ը, ապա ասում են նաև, որ x1, x2 ∈ X տարրերը համարժեք են միմյանց
տվյալ R հարաբերության նկատմամբ։ Ուստի վերը բերված սահմանումը կարելի
է ձևակերպել նաև այսպես․ x ∈ X տարրի համարժեքության դասը X-ի այն բոլոր
տարրերից կազմված ենթաբազմությունն է, որոնք համարժեք են x-ին R-ի նկատմամբ։
Թեորեմ 5: Դիցուք R-ը որևէ համարժեքության հարաբերություն է X-ի վրա։
Ապա համարժեքության դասերն օժտված են հետևյալ հատկություններով՝
1. ցանկացած համարժեքության դաս X-ի ոչ դատարկ ենթաբազմություն է,
2. ցանկացած երկու համարժեքության դասեր կամ ունեն դատարկ հատում, կամ
էլ համընկնում են,
3. X-ի բոլոր համարժեքության դասերի միավորումը X-ն է։
Ապացուցում: 1-ը և 3-ը հետևում են նրանից, որ x ∈ [x] կամայական x-ի դեպքում։
Ցույց տանք 2-ը։ Դիցուք [x1] ∩ [x2] 6= ∅ և x ∈ [x1] ∩ [x2]։ Ունենք՝ x ∈ [x1] և
x ∈ [x2] ⇒ xRx1 և xRx2 ⇒ x1Rx և xRx2 ⇒ x1Rx2 ⇒ x1 ∈ [x2] ⇒ [x1] ⊂ [x2]։
Նման ձևով [x2] ⊂ [x1], ուստի [x1] = [x2]։ ■
Հետևանքներ թեորեմ 4-ից: X բազմության վրա տրված համարժեքության հարաբերությունը որոշում է X-ի որոշակի տրոհում՝ կազմված զույգ առ զույգ չհատվող
[x] համարժեքության դասերից։ Իր հերթին այդ տրոհումը որոշում է X-ի ֆակտորբազմություն, որը նշանակվում է X⧸R։
20
Որպես օրինակ դիտարկենք R4 համարժեքության հարաբերությունը օրինակ
7-ում։ Այս դեպքում երկու ամբողջ թվեր համարժեք են այն և միայն այն դեպքում,
երբ դրանք 5-ի վրա բաժանելիս տալիս են միևնույն մնացորդը։ Ուստի ունենք
միմյանց հետ չհատվող հինգ համարժեքության դաս, որոնք ներկայացվում են 5k, 5k + 1,
5k + 2, 5k + 3, 5k + 4 տեսքերի թվերով։
Հետևաբար տվյալ ֆակտոր-բազմությունը կարող ենք ներկայացնել, օրինակ,
{0; 1; 2; 3; 4} մոդելի տեսքով։
Անդրադառնալով ֆակտոր-բազմության սահմանմանը՝ նկատենք, որ իրականում
ցանկացած F(X) ֆակտոր-բազմություն կարող է ներկայացվել որպես X⧸R տեսքի
ֆակտոր-բազմություն, ինչ-որ R համարժեքության հարաբերության միջոցով։ Իրոք,
դիցուք ունենք X բազմության ինչ-որ {xi
, i ∈ I} տրոհում և F(X)-ը այդ տրոհումով
որոշված ֆակտոր-բազմությունն է։ Սահմանենք X-ի վրա R երկտեղ հարաբերություն՝ համարելով, որ x1 և x2 տարրերի համար տեղի ունի x1Rx2 այն և միայն
այն դեպքում, երբ գոյություն ունի i ∈ I, որ x1, x2 ∈ Xi
։ Հեշտ է ստուգել, որ
R-ը համարժեքության հարաբերություն է, ընդ որում համարժեքության դասերը Xi
ենթաբազմություններն են։ Հետևաբար F(X) ֆակտոր-բազմությունը համընկնում
է X⧸R ֆակտոր-բազմության հետ։
Բերենք ֆակտոր-բազմությունների ևս մի քանի օրինակներ։
Օրինակ 8: Որպես X բազմություն վերցնենք R թվային ուղիղը։ Կհամարենք,
որ x1, x2 ∈ R տարրերը (թվերը) գտնվում են R հարաբերության մեջ, եթե (x1 − x2)-ը
ամբողջ թիվ է։ Հեշտությամբ ստուգվում է, որ R-ը համարժեքության հարաբերություն է և որոշում է ֆակտոր-բազմություն։ Որո՞նք են համարժեքության դասերը։
Պարզ է, որ յուրաքանչյուր համարժեքության դաս պարունակում է ճիշտ մի թիվ
[0; 1) հատվածից, և հակառակը՝ [0, 1) հատվածի յուրաքանչյուր կետ (թիվ) պարունակվում է համարժեքության որևէ դասում։ Այսպիսով՝ գոյություն ունի փոխմիարժեք համապատասխանություն R⧸R ֆակտոր-բազմության բոլոր տարրերի և [0, 1)
հատվածի կետերի միջև։ Ուստի կարող ենք տվյալ ֆակտոր-բազմությունը ներկայացնելու համար որպես մոդել վերցնել [0, 1) հատվածը (կամ (1, 2] հատվածը, կամ

1
2
; 1 1
2

հատվածը և այլն)։
Համեմատելով [0; 1) և (0; 1] մոդելները՝ նկատենք, որ դրանցից առաջինում 0
թվին համապատասխանող տարրը ֆակտոր-բազմությունում նույնն է, ինչ երկրորդ
մոդելում 1 թվին համապատասխանող տարրը նույն ֆակտոր-բազմությունում։ Ուստի ավելի բնական է թվում այն տարբերակը, երբ որպես ֆակտոր-բազմության
մոդել վերցնենք օրինակ [0; 1] փակ հատվածը, բայց միմյանց հետ նույնացնելով
(սոսնձելով) [0, 1] հատվածի 0 և 1 ծայրակետերը։ Այսպիսի նույնացումը մեզ բերում
է մի նոր մոդելի, որն ունի օվալի կամ շրջանագծի տեսք։ Այսպիսով՝ որպես տվյալ
ֆակտոր-բազմության մոդել կարելի է վերցնել օրինակ միավոր երկարությամբ շրջանագիծը, ինչպես նաև ցանկացած շրջանագիծ, քանի որ շրջանագծի երկարությունն
այստեղ (փոխմիարժեք համապատասխանության տեսակետից) էական չէ։
Օրինակ 9: Որպես X բազմություն վերցնենք R
2 կորդինատային հարթությունը
21
և սահմանենք R երկտեղ հարաբերություն․ կհամարենք, որ տեղի ունի (x1, y1)R(x2, y2)
այն և միայն այն դեպքում, երբ (x1 − x2)-ը և (y1 − y2)-ը ամբողջ թվեր են։ Սա
համարժեքության հարաբերություն է (1-3 հատկությունների ստուգումը թողնում
ենք ընթերցողին)։ Հեշտ է տեսնել, որ ցանկացած համարժեքության դաս պարունակում է ճիշտ մի կետ [0; 1) × [0; 1) ուղիղ արտադրյալից։ Այդ բազմությունը 1
միավոր կողմով կիսափակ քառակուսի է (նրա եզրագծում բացակայում են (1; y),
որտեղ 1 ≥ y ≥ 0 և (x; 1), որտեղ 1 ≥ x ≥ 0, կետերը)։
Որպես տվյալ ֆակտոր-բազմության մոդել կարելի է վերցնել այդ քառակուսին։
Բայց ավելի պատկերավոր մոդել կստացվի, եթե վերցնենք 1 միավոր կողմով
փակ [0, 1]×[0, 1] քառակուսին և կատարենք նրա եզրագծի կետերի որոշ նույնացումներ։
Նույնացվող կետերը կնշանակենք նույն տառով։
Նախ նույնացնելով (սոսնձելով) քառակուսու BC վերին և AD ստորին հիմքերը
(ըստ գծագրում նշված ուղղությունների)՝ կստանանք գլանաձև մակերևույթ կամ
գլան։ Այնուհետև սոսնձելով գլանի հիմքերը՝ կստանանք տոր։
C
A
B
D
[0, 1] × [0, 1]
Այսպիսով տվյալ ֆակտոր-բազմության համար որպես մոդել կարող է ծառայել
նաև տորը։
Օրինակ 10: Դիտարկենք X × I գլանը (տե՛ս օրինակ 4-ը), որտեղ I-ն [0, 1]
հատվածն է, իսկ X-ը որևէ ոչ դատարկ բազմություն է։ Սահմանենք համարժեքության հարաբերություն գլանի կետերի բազմության համար։
Կհամարենք, որ գլանի ամեն մի (x;t) կետ համարժեք է ինքն իրեն, և բացի այդ
կհամարենք, որ գլանի վերին X×{1} հիմքի ցանկացած երկու (x1; 1) և (x2; 1) կետեր
համարժեք են միմյանց։ Սա իրոք համարժեքության հարաբերություն է (ստուգումը
թողնվում է ընթերցողին)։ Համարժեքության դասերը մի կետանոց {(x;t)}, t 6= 1
ենթաբազմություններն են, ինչպես նաև գլանի վերին հիմքի բոլոր կետերից կազմված
{(x; 1) | x ∈ X} ենթաբազմությունը։ Ստացված ֆակտոր-բազմությունը կոչվում է
X հիմքով կոն և նշանակվում է CX։ Այդ կոնի համար գագաթ է ծառայում [(x, 1)]
դասը, որտեղ x-ը որևէ կետ է X-ից։ Մասնավոր դեպքում, երբ X = S շրջանագիծ
է, CS-ի համար որպես մոդել կարող է ծառայել տարրական երկրաչափությունից
հայտնի կոնը։
22
23
Թեմա 3
Վերջավոր և անվերջ բազմություններ, բազմությունների
քանակական համեմատումը, թեորեմներ հաշվելի
բազմությունների վերաբերյալ։ Բազմության հզորության
հասկացությունը, Կանտորի թեորեմը։ Պարադոքսները
բազմությունների նաիվ տեսությունում։
Դիցուք A-ն որևէ բազմություն է, նրանում ընտրենք որևէ a1 ∈ A տարր։ Եթե A\
{a1} 6= ∅, ապա կարող ենք ընտրել ևս մի a2 ∈ A տարր։ Եթե A\ {a1, a2} 6= ∅, ապա
կարող ենք ընտրել ևս մի a3 ∈ A տարր և այսպես շարունակ։ Հնարավոր է երկու
դեպք․ կա՛մ այս պրոցեսը ինչ-որ n-րդ քայլում կընդհատվի, և ուստի A = {a1, a2, . . . , an}-ը
վերջավոր բազմություն է, կա՛մ էլ այս պրոցեսը վերջ չունի։ Այս երկրորդ դեպքում
A-ն կոչվում է անվերջ բազմություն։
Օրինակ 1: Վերցնենք 1 թիվը, նրան հաջորդում է 1 + 1 = 2 թիվը, դրան հաջորդում է 2 + 1 = 3 թիվը և այլն։ Այս պրոցեսն անվերջ է։ Ստացվող N = {1, 2, 3, . . . }
բազմությունը կոչվում է բնական թվերի բազմություն։ Կարո՞ղ ենք այն համարել
լիովին կազմավորված ավարտուն բազմություն։ Մաթեմատիկայում սա վիճելի հարց
է։
Անվերջ բազմությունները լինում են երկու տեսակի, կապված անվերջության
ընկալման հետ՝ պոտենցիալ (շարունակական) անվերջություն և ակտուալ (ավարտուն) անվերջություն։ Այսօր մաթեմատիկոսների մեծամասնությունը տարբերություն չի դնում այս երկու անվերջությունների միջև՝ համարելով դրանք միատեսակ
անվերջություններ։ Օրինակ՝ և՛ բնական թվերի բազմությունը (որպես պոտենցիալ
անվերջ բազմություն), և՛ կամայական ուղիղ (որպես հարթության կետերից կազմված
ավարտուն անվերջ բազմություն) համարվում են պարզապես անվերջ բազմություններ։
Անցնենք բազմությունների քանակական համեմատմանը։
Օրինակ 2: Ենթադրենք ունենք բավականաչափ մեծ երկու քարակույտեր։ Խընդիրն է պարզել, թե դրանցից որում ավելի շատ քար կա։ Վարվենք այսպես․ վերցնենք
մի քար առաջին կույտից, մի քար էլ երկրորդ կույտից և այս երկուսը դնենք մի կողմ։
Այնուհետև նորից վերցնենք մի քար առաջին կույտից, մի քար էլ երկրորդ կույտից
և նորից դնենք մի կողմ։ Շարունակելով այսպես՝ որոշ քայլերից հետո կպարզվի,
որ դրանցից մեկում քարերն ավելի քիչ են, քան մյուսում, կամ երկուսում էլ քարերի
քանակները նույնն են։
Այս օրինակը հիմք է ծառայում հետևյալ սահմանման համար․ երկու բազմություններ (վերջավոր կամ անվերջ) կոչվում են քանակապես համարժեք կամ հավասարազոր, եթե նրանց տարրերի միջև կարելի է հաստատել մեկը-մեկի կամ փոխմիարժեք համապատասխանություն։
24
Օրինակ 3: Չնայած, որ զույգ թվերի բազմությունը կազմում է մաս ամբողջ
թվերի բազմության՝ 2Z ⊂ Z, դրանք հավասարազոր բազմություններ են։ Իրոք,
n 7→ 2n համապատասխանությունը որոշում է բիյեկտիվ (փոխհամարժեք) Z → 2Z
արտապատկերում։
Միմյանց հավասարազոր են նաև կետերի (−1, 1) և (−∞; +∞) բազմությունները
(հիմնավորումը տես թեմա 1-ի օրինակ 6-ում)՝ չնայած, որ (−1, 1) ⊂ (−∞; +∞)։
Ինչպես կտեսնենք հետագայում, այն իրավիճակը, երբ բազմությունը հավասարազոր
է իր սեփական մասին (այսինքն՝ իր հետ չհամընկնող ենթաբազմությանը), բնութագրում է բոլոր անվերջ բազմությունները։
Բերենք այսպիսի ևս մի, ավելի ընդհանուր օրինակ։
Թեորեմ: Ցանկացած X անվերջ բազմություն հավասարազոր է իր X × X քառակուսուն։
Չապացուցելով թեորեմը՝ բավարարվենք նրա որոշ մեկնաբանությամբ։ Սևեռելով
որևէ x0 ∈ X կետ՝ դիտարկենք f : X → X × X, f(x) = (x0; x) արտապատկերումը։
Պարզ է, որ f-ը ինյեկտիվ արտապատկերում է և թույլ է տալիս համարել X-ը
ներդրված X×X-ում՝ որպես սեփական ենթաբազմություն։ Իրոք, X×X\f(X) 6= ∅,
քանի որ (x, x0)-ն չի պատկանում f(X)-ին, եթե x 6= x0։ Այսպիսով՝ այս դեպքում ևս
ըստ թեորեմի ունենք իրավիճակ, երբ X ×X անվերջ բազմությունը հավասարազոր
է իր f(X) սեփական ենթաբազմությանը։
Վերադառնալով երկու բազմությունների հավասարազորության սահմանմանը՝
նկատենք, որ ցանկացած A և B բազմությունների դեպքում տեսականորեն կարող
է տեղի ունենալ հետևյալ 5 հնարավորություններից որևէ մեկը։
1. A-ն և B-ն հավասարազոր են։ Այս դեպքում ասում են, որ A-ն և B-ն ունեն
հավասար քանակով տարրեր։
2. A-ն հավասարազոր է B-ի որևէ մասին, բայց B-ն հավասարազոր չէ A-ի որևէ
մասին (հետևաբար նաև A-ին)։ Այս դեպքում ասում են, որ A-ի տարրերի
քանակը քիչ է B-ի տարրերի քանակից։
3. B-ն հավասարազոր է A-ի որևէ մասին, բայց A-ն հավասարազոր չէ B-ի որևէ
մասին (հետևաբար նաև B-ին)։ Այս դեպքում ասում են նաև, որ A-ի տարրերի
քանակը շատ է B-ի տարրերի քանակից։
4. A-ն հավասարազոր չէ B-ի որևէ մասին, և B-ն էլ հավասարազոր չէ A-ի որևէ
մասին։
Սա իհարկե հնարավոր չէ վերջավոր բազմությունների դեպքում։ Ապացուցվում
է, որ այն հնարավոր չէ նաև անվերջ բազմությունների դեպքում (ԿանտորԲերնշտեյնի թեորեմ)։ Ապացույցը բարդ է, և մենք այն այստեղ չենք բերում։
25
5. A-ն հավասարազոր է B-ի որևէ մասին, և B-ն էլ հավասարազոր է A-ի որևէ
Մաթեմատիկական անալիզ 4․1 (2022-2023)
Մաթեմատիկա
1. Վերջավոր վարիացիայի ֆունկցիաներ, դասեր։ Անվերջ վարիացիայի անընդհատ
ֆունկցիա։
2. Փոփոխական վերին սահմանով ինտեգրալի վարիացիան։
3. 𝐵𝐵𝐵𝐵[𝑎𝑎, 𝑏𝑏] դասի կառուցվածքը։
4. Վերջավոր վարիացիայի ֆունկցիաների հիմնական հատկությունը։
5. Վերջավոր վարիացիայի ֆունկցիաների Ժորդանի վերլուծությունը։
6. Վերջավոր վարիացիայի վեկտորարժեք ֆունկցիաներ, ուղղելի կորեր։
7. Ստիլտեսի ինտեգրալի սահմանումը և պարզագույն հատկությունները։
8. Մասերով ինտեգրում Ստիլտեսի ինտեգրալում։
9. Ստիլտեսի ինտեգրալի գոյության անհրաժեշտ և բավարար պայմանն աճող ֆունկցիայի
դեպքում, Ստիլտեսի ինտեգրալի գոյությունն ընդհանուր դեպքում։
10. Ստիլտեսի ինտեգրալի ներկայացումը Ռիմանի ինտեգրալի միջոցով։
11. Ընդհանուր հավասարաչափ զուգամիտության Կոշիի և Հայնեի սահմանումները, Կոշիի
ընդհանուր հավասարաչափ զուգամիտության սկզբունքը։
12. Ընդհանուր հավասարաչափ զուգամիտությամբ սահմանային ֆունկցիայի
անընդհատությունը և Դինիի թեորեմը։
13. Պարամետրից կախված ինտեգրալներ, սահմանային անցում, պարամետրից կախված
ինտեգրալի անընդհատությունը։
14. Պարամետրից կախված ինտեգրալի ածանցումը։
15. Պարամետրից կախված ինտեգրալի ինտեգրումը։
16. Պարամետրից կախված անիսկական ինտեգրալի (ՊԿԱԻ) հավասարարչափ
զուգամիտությունը, Կոշիի սկզբունքը։
17. ՊԿԱԻ-ի հավասարաչափ զուգամիտության Վայերշտրասի և Դինիի հայտանիշները։
18. ՊԿԱԻ-ի հավասարաչափ զուգամիտության Աբելի և Դիրիխլեի հայտանիշները։
19. ՊԿԱԻ-ի անընդհատությունը, սահմանային անցում ՊԿԱԻ-ի նշանի տակ։
20. ՊԿԱԻ-ի ածանցումը, Դիրիխլեի ինտեգրալի հաշվումը։
